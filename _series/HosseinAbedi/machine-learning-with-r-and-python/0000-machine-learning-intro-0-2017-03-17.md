---
permalink: /series/HosseinAbedi/machine-learning-with-r-and-python/machine-learning-intro-0
title: یادگیری ماشین
author: Hossein Abedi
excerpt: معرفی مفاهیم مربوط به یادگیری ماشین به همراه مثال‌هایی در زبان‌های برنامه‌نویسی پایتون و آر
is_cover: true
---



## مقدمه

یادگیری ماشین یکی از فیلد‌های هوش ‌مصنوعی  است که به دلیل کاربرد فراوان یافته‌های آن در فناوری‌های مختلف از طرف شرکت‌هایی مثل گوگل و مایکروسافت در دهه‌ی اخیر، توجه زیادی را به خود معطوف کرده‌است.
 با استفاده از روش‌های مطرح شده در  یادگیری ماشین می‌توان در هر جایی که یک سری داده‌ی ورودی و خروجی داریم  در مورد رابطه‌ی ورودی  و خروجی بحث کنیم و با استفاده از تعدادی داده‌‌ی نمونه در صورت امکان بخشی از رفتار یک جامعه‌ي آماری را مدل کنیم.
 
## تعریف یادگیری

با یک مثال می خواهیم  مفهوم **یادگیری** در یادگیری ماشین را معرفی کنیم. فرض کنید یک مجموعه از داده‌ها به صورت 
$${(x_0,y_0), (x_1,y_1), ..., (x_i,y_i)..., (x_n,y_n)}$$ 
داریم که در آن‌ها $$x_i$$ و $$y_i$$
به ترتیب معرف ورودی و خروجی  یک تابع مانند $$c$$
هستند، یعنی 
$$y_i=c(x_i)$$.

تابع $$c$$  در اینجا تابع **مفهوم** (concept) خوانده می‌شود. در حالت ایده‌آل ما می‌خواهیم با داشتن مجموعه زوج مرتب‌های داده‌شده تابع $$c$$ را بیابیم.
یافتن تابع مفهوم کار نسبتا سخت تا محالی به شمار می‌رود و دلیل این امر این است که 
در دنیای واقعی برای یافتن
$$c$$
با دو چالش زیر روبرو هستیم: 
* در اغلب موارد ممکن است، هیچ دانشی  در مورد خواص $$c$$ وجود نداشته باشد.
* ما به زیر مجموعه‌‌ای از جامعه‌ی زوج مرتب‌های 
$$(x_i, y_i)$$
دسترسی داریم و در واقع ممکن است در بسیاری از مواقع جامعه‌ی مورد نظر دارای تعداد نامتناهی عضو باشد.

‍برای مثال 

با وجود این دو چالش تقریبا یافتن تابع مفهوم غیر ممکن است. برای فائق آمدن به این دو چالش به جای یافتن تابع مفهوم یک تابع دیگر به نام تابع فرضیه (hypothesis) را بر مبنای زیرمجموعه‌ای که در دست داریم (که به آن در حالت مجموعه‌ی آموزشی می گویند) به دست می‌آوریم. در این حالت ما به وسیله‌ی دو روش زیر مساله‌ی یادگیری را به مسله‌ای بسیار راحت‌تر تبدیل می‌کنیم: 
* در همان ابتدا یک سری فرض اولیه (bias) نسبت به اینکه ورودی و خروجی چه رابطه‌ای با هم دارند در نظر می‌گیریم، مثلا رابطه‌ی این رو خطی است و یا چند جمله‌ای درجه ۳ است ( با این کار یادگیری از یک مفهوم پیچیده‌ به یافتن ضرایب یک معادله‌ي خطی و یا درجه‌ی  سه جمله‌ای تقلیل می‌یابد)
* و ما با دلیلی دسترسی به بخشی از جامعه‌ی آماری به جای یافتن تابع مفهوم، تخمینی از آن را طی یک فرآیند استنتاج آماری میابیم.

در این حالت خواهیم داشت
.$$y_i \approx h(x_i)$$
که همان‌طور که از علامت
$$\approx$$
بر می‌آید ممکن است تقریب ما با خطا همراه باشد.

## انواع توابع فرضیه

با آنچه در مورد یادگیری و مفهوم آن در یادگیری ماشین بیان شد، تعداد زیادی از انواع توابع فرضه با ویژگی‌های مختلف و بایاس (فرضیات) متفاوت معرفی شده‌اند که در کاربرد‌های مختلف یادگیری ماشین مورد استفاده قرار‌می گیرند. تعدادی از این توابع فرضیه در قالب روش‌هایی نظیر ماشین بردار پشتیبان (Support Vector Machines)
، انواع شبکه‌های عصبی، رگسیون خطی و چندجمله‌ای بیان می‌شوند که هر کدام فرضیات اولیه‌ی خود را دربر می‌گیرند.




