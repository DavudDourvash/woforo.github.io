---
permalink: /series/keyvan-m-sadeghi/object-oriented-programming-concepts-with-python/what-is-oop
title: "برنامه نویسی شی گرا چیه و به چه دردی میخوره؟"
author: Keyvan Mir Mohammad Sadeghi
excerpt: "فلسفه پیدایش پارادایم شی گرایی، کلیات زبان های شی گرا و اینکه چرا یه برنامه نویس باید شی گرایی رو بلد باشه؟"

sidebar:
  nav: object-oriented-programming-concepts-with-python

modified: 2017-02-14
---

# شی گرایی چه جوری به وجود اومد؟

کامپیوتر های امروز، بر خلاف ظاهر فریبندشون، **بسیار** چیزای خنگی هستن! کافیه یه `;` ته یه خط از کدت نذاری، هر چی دیگه نوشته
باشی مهم نیست، برنامه ارور میده. آخه دیگه چقدر یه موجود می تونه گاو باشه؟

با این حال در طول تاریخ پیدایش این موجودات رقت انگیز اتفاقات خوبم افتاده. یه آقای باحالی به اسم ماروین مینسکی[^minsky] در
سال ۱۹۷۴ داشت روی این کار می کرد که چطوری اطلاعاتو جوری تو کامپیوتر ذخیره کنه که بشه به سبک منطق ارسطویی نتیجه گیری های
علت و معلولی روش انجام داد. در این حین یه مفهوم جدیدی ابداع کرد به اسم Frame[^frame] که کلیتش این بود که اطلاعات رو میشه
به صورت سلسله مراتبی طبقه بندی کرد:

- مثلا یه فریم داریم به اسم «انسان» که یه مشخصه ای داره به اسم «جنسیت».
- فریم دیگه ای میسازیم به اسم «خانم» که رابطه ی `IS_A` یا `هست یک` با فریم «انسان» داره، «خانم هست یک انسان».
- در منطق فریم رابطه ی is a باعث میشه که فریم «خانم» مشخصه ی «جنسیت» که در «انسان» تعریف شده رو به ارث ببره
- در ادامه «خانم» می تونه مقدار «جنسیت»ش رو به «زن» تغییر بده.

پس حالا دیگه میشد یه درخت گنده از انواع و اقسام کائنات رسم کرد و مینسکی مجبور نبود برای هر گره از این درخت همه ی
مشخصاتشو از ب بسم الله تا آخر تعریف کنه، چون کلی از مشخصاتش رو از پدرانش به ارث می برد.

![Hierarchy in Frames](/assets/images/keyvan-m-sadeghi/series/object-oriented-programming-concepts-with-python/hierarchy.png)
![Hierarch in venn](/assets/images/keyvan-m-sadeghi/series/object-oriented-programming-concepts-with-python/venn.png)

[^minsky]: [Marvin Minsky](https://en.wikipedia.org/wiki/Marvin_Minsky)
[^frame]: [https://en.wikipedia.org/wiki/Frame_(artificial_intelligence)](https://en.wikipedia.org/wiki/Frame_(artificial_intelligence))

کار مینسکی سال ها بعد توسط طراحای زبانای برنامه نویسی دنبال شد و مفهومی به اسم Object Oriented Programming یا
برنامه نویسی شی گرا[^oop] به وجود اومد. این یکی از اون لحظات تاریخی برای کامپیوتر ها بود. حدس میزنید سورس `MS-DOS`
که به زبان اسمبلی نوشته شده و در مارچ ۱۹۸۳ به بازار اومده[^msdos-timeline] چند خط کد بوده؟

[^oop]: [OOP](https://en.wikipedia.org/wiki/Object-oriented_programming)
[^msdos-timeline]: [Timeline of DOS operating systems](https://en.wikipedia.org/wiki/Timeline_of_DOS_operating_systems#Overview)

۴۶,۴۸۹ خط در ورژن ۲ (تو هیچ سایتی ننوشته بود، اولین بار در ووفورو شمرده[^msdos-source] شد).

[^msdos-source]: [MS-DOS eraly source code, Computer History Museum](http://www.computerhistory.org/atchm/microsoft-ms-dos-early-source-code/), Power shell command: `PS C:\Users\user\Downloads\msdos\v20source> dir -Recurse *.ASM | Get-Content | Measure-Object -Line`

ویندوز XP (آگوست ۲۰۰۱) رو با `C` و `++C` نوشتن. `++C` زبان OOایه (یعنی Object Oriented). حدس میزنین XP چند خطه؟

۴۵ میلیون خط کد[^xp].

[^xp]: [https://www.facebook.com/windows/posts/155741344475532](https://www.facebook.com/windows/posts/155741344475532)

فرق OO و غیر OO همینه. بدون OO نمیشد کد بیس به این بزرگی درست کرد. به اصطلاح کامپیوتریا `Scale` نمی کرد (تو دانشگاه
فارسیشو میگفتن مقیاس پذیر نیست).

# شی گرایی، یک پارادایم

شی گرایی یه پارادایم برنامه نویسیه  (Programming Paradigm[^paradigm])، وقتی میگیم فلان زبان پارادایم OO رو پشتیبانی می کنه یعنی
اون زبان امکان اینو بهت میده که با قواعد و اسلوب متداول در OO توش برنامه بنویسی. پارادایم های دیگه ای هم برای برنامه نویسی وجود
دارن، مثلا پارادایم تابعی (Functional Programming[^functional]) که خیلی باحاله و تازگیا کاربردهای خفنی در پردازشای موازی
پیدا کرده همچنین طرفداراش معتقدن بیشتر از OO به طرزی که آدما فکر می کنند نزدیکه. خیلی از زبانا به عنوان مثال `Scala` چندین
پارادایم رو همزمان پشتیبانی می کنن (Multi Paradigm[^multi-paradigm]).

[^paradigm]: [Programming Paradigm](https://en.wikipedia.org/wiki/Programming_paradigm)
[^functional]: [Functional Programming](https://en.wikipedia.org/wiki/Functional_programming)
[^multi-paradigm]: [https://en.wikipedia.org/wiki/Comparison_of_multi-paradigm_programming_languages](https://en.wikipedia.org/wiki/Comparison_of_multi-paradigm_programming_languages)

# پس چرا شی گرایی یاد بگیرم؟ میرم تابعی!

اونم برو! گاماس گاماس. همونطور که [تو قسمت قبل گفتم](/series/keyvan-m-sadeghi/object-oriented-programming-concepts-with-python/intro#مهندس-آچار-فرانسه)
قراره بشی مهندس آچار فرانسه. بذار فقط چند نمونه از دلایل لزوم یاد گرفتن شی گرایی رو برات لیست کنم:

- کلییییی از کدایی که به عنوان یه آچار فرانسه باهاشون سر و کله خواهی زد رو با پارادایم OO زدن.
- حضم کردن پارادایم تپلی مثل شی گرایی و اینکه دستت راه بیوفته کد شی گرا بزنی دست گرمیه عالی ای میشه برای پارادایمای
دیگه ای که می خوای یاد بگیری. بذار همین الانم راستشو بهت بگم، شی گرایی یاد بگیری برنامه نویسی تموم نمیشه، تازه شروع میشه!
بعیده غلو کرده باشم اگه بگم قطره ایه از یه دریا.
- مهارت سخت یا Hard Skill[^hard-skill] خیلی محبوبیه. بعیده غلو کرده باشم اگه بگم تعداد زیادی از مهندسایی که دارن
پولای خوب در میارن همین شی گرایی رو هم کامل بلد نیستن. بذار همین الانم راستشو بهت بگم، همین شی گراییو توپ یاد بگیری
و در عمل بتونی به کار ببری از خیلیا جلویی و بیشتر می تونی پول بسازی.

[^hard-skill]: [Hard Skills](https://en.wikipedia.org/wiki/Skill#Hard_skills)

- شی گرایی رفرانسه. تو خیلی از متنا اشاره میشه به یکی از مفاهیم شی گرایی. آبرو ریزیه بلد نباشی!

# خوب، حالا چی کار کنم؟

اگر داستان فریم های مینسکی که گفتمو فهمیده باشی همین الان ۸۰٪ شی گرایی رو یاد گرفتی. تا حالا اتاقی که ۵ سانت خاک کفش
ریخته بوده رو جارو زدی؟ ۸۰٪ خاکا ۵ دقیقه ی اول تمیز میشن میرن دنبال کارشون. ولی ۲۰٪ آخر ممکنه تا آخر روز طول بکشه.
هیچ وقتم کسی نمی تونه ادعا کنه یه مولوکول خاکم دیگه تو اتاق نیست. تا آخر این سری آموزشی سعی میکنیم ۱۰٪ دیگه از راهو
بریم که بعدش بتونی با اعتماد به نفس بگی من ۹۰٪ شی گراییو بلدم. ولی نویسنده ی این مطلبم با چند سال سابقه برنامه نویسی
OO نمی تونه با اعتماد به نفس بگه من ۹۵٪ بلدم. پس بجنب چون خیلی از راهو می تونی خیلی زود بری.
